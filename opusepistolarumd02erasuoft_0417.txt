492] FROM ADRIAN ΤΟ CORNELIUS OF BAARLAND 389

quater a nobilissimis impressoribus formis excusum sit: primum 90

in Italia ab Aldo Manutio, viro propter singularem vtriusque linguae
doctrinam omnium memoria saeculorum dIgnissimo; deinde in
Germania bis a Frobenio Basilaeae, semel ab Anselmo Thubingae,
praecipuis chalcographis. Circumfertur et libellus concinnus ac

breuis De constructione octo partium orationis; quem plaerique 95

putant illius, nec ipse in totum negat. Tum Disticha moralia,
vulgo dictus Cato: Mimi Publiani: Institutum hominis Christiani.
Leguntur et Epigrammata quaedam, quae ille non inficiatur ab se
scripta, sed in hoc scripta negat vt ederentur.

Nouissime Nouum Testamentum Graece simul ac Latine primus
omnium nobis dedit, illa sua editione ad veterum exemplarium et
interpretum vtriusque linguae collationem diligenter emendatum,
vna cum annotationibus; quod opus miro studio docti candidique
omnes amplectuntur. Mox Hieronymum nobis sic restituit argu-
mentis et scholiis illustratum, vt alius videri possit pre eo quem
antehac vulgo legebamus; semotis etiam iis quae illi falso inscribe-
bantur, et adiectis in libros epistolarum argumentis et scholiis quae
breuitate, luce, suauitate ac nitore dicendi mire placent. Ad legendos
vtilissimos illos de quibus ante dixi commentarios de Vtraque Copia
non puto esse opus vt te pluribus admoneam, quum vltro in Musarum
stadio decurras, neque tam calcare quam freno indigeas. Praeter
ea quae commemoraui, visuntur passim in bibliopolarum officinis
Epistolae aliquot Erasmi ad illustres et horum ad illum. Impressae
sunt hoc anno bis adnotatiunculae eiusdem in libellum qui vulgo
Cato inscribitur. Hunc nos discipulis nostris enarrauimus, vt
sanctissimis praeceptis eorum animos ad virtutem et linguas ad
rectam eloquutionem formaremus: nam alterum sine altero docere
verius corrumpere quam docere est. Senecam etiam nuper castigauit,
qui hactenus deprauatissimus extitit. Psalmum primum, Beatus Vir,
doctissimo illustrauit commentario. O nos plane felices, quibus
adhuc in flore primo omni ex parte absolutissimas lucubrationes
videre, contrectare ac legere contigerit. ,

Haec fere sunt, charissime frater, quae in manus nostras per-
uenerunt; videbis propediem, si vixeris, alia. Nam quotidie adhuc

108. Ad C¹ t At (1².

93. Anselmo] Cf. Ep. 397. His 100. Testamentum] Epp. 373, 384.
edition of the Adaqia is dated March 104. Hieronymum] Epp. 326, 396.
1514. 109. ante] 1. 51.

95. De constructione] Ep. 341. 113. Epistolae B.

97. Cato] Ep. 298. 114. bis] BEr. mentions editionsby

98. Epigrammata] The first edition Schiirer in March and. Oct. 1516; the
of these was published in combination former 1 have not seen.
with the Adaqiorum Collectanea (Ep. 126) 118. Senecam] Ep. 325.
by Badius, 8 Jan. 1507; see BEr2. 119. Psalmum] Ep. 327.

100

105

110

115

120

