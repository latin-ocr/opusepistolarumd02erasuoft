300 LETTERS OF ERASMUS [1 5 1 6

amasio potius familiaritas, vt Vltro citroque deambularent in cubiculo,
nonnunquam et preces horarias simul absoluerent. Cum primis
exaggerabant communionem illam bonorum operum; quasi ipsis
haec supersint, ac non potius interdum magis egeant misericordia

280 Domini quam laici, aut quasi non sit in toto corpore Christi
benefactorum communio.

Ne longior sim, nullum machinarum genus non admotum est
ingenio pueri simplicis, destituti perfidia fratris, denique valetudine
fracti3 nec minore cura, studio vigilantiaque aduigilatum est quam

28 5 si ciuitas opulenta fuisset capienda. Tanti visum est illis plus quam
Pharisaeis vnum adolescentem spirantem ac viuum defodere. Inter
hos erant qui sui ordinis negocium agebant ; 6111 tantopere fauent vt
hac gratia miris odiis inter se dissideant, et Christianam professionem
tantum non pro nihilo ducant. Puer erat et ingenio et litteris et

290 facundia praestantior quam pro aetate: vnde sperabant eximium
aliquod ornamentum suo sodalitio accessurum. Haec erat illa
pietas, hic erat ille zelus.

Multa sciens praetereo, doctissime Grunni, ne singulis com-
memorandis tibi sim tedio 3 et tuae prudentiae est ex commemoratis

295 coniicere caetera. Florentius interim haeret inter sacrum et saxum,
vt est in prouerbiis. Dum ita pendet circumspectans sicunde
deus aliquis apparens spem salutis ostenderet, forte fortuna inuisit
quoddam collegium vrbi 111 qua tum agebat vicinum. Ibi repperit
Cantelium' quendam, quicum ab infantia fuerat enutritus. Is erat

300 annis aliquot natu grandior, ingenio vafro et nunquam non spectante
ad suum commodum, animi tamen excelsi. Hunc non tam pietas
quam ventris studium et amor ocii pellexerant in monasterium.
Erat enim natura γλίσχρος et eximie piger, in litteris parum feliciter
progressus, tantum canendi peritus, quam ad rem fuerat a teneris

305 exercitatus. In Italia frustra venatus fortunam, quum parentes rei
familiaris angustiam ac liberorum turbam occinerent, ad cucullae
confugit aram ; quae vel hoc nomine laudanda est, quod sat commode
multa nutrit θρέμματα alioqui fame peritura.

Ibi Cantelius ex colloquio deprehendens quam feliciter Florentius

310 processisset in litteris, illico de suo negocio cogitans, incredibili
affectu coepit ad eius vitae consortium exhortari (erat autem natura
Mercurialis); admirandam quandam eius instituti imaginem verbis
repraesentans, exaggerans beatam illam tranquillitatem, libertatem,
concordiam, quid multis? angelorum contubernium ; illud praecipue

315 repetens et inculcans, quanta esset librorum copia, quantum ocium
studiis. Nouerat escam qua capi poterat adolescentis animus. In

299. Cantelium] Cornelius of WVoer- sense suggested in l. 304, Mr. Bywater
den; see Ep. 296. 14 n. Besides the refers to κανθήλιος.

