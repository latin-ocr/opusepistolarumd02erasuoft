447] rro LAMBERTUS GRUNNIUS 303

dormiscere‚ et a semel interrupto somno non redormiscit nisi post
horas aliquot. Quoties hoc deplorare solet in familiaribus colloquiis,
sibi negatum aureis illis horis frui, suauissimamque diei partem
somno perire! quoties conatus est vi naturam expellere, sed frustra!
Porro incoenem peruigilium excipit, non absque valetudinis in· 405
commodo. A piscibus sic abhorrebat adolescens vt ad odorem
modo protinus sentiret grauem capitis dolorem non sine febri. Quid
talis animus, quid tale corpus faciat in monasterio, praesertim ita
sito? nimirum quod piscis faceret in aruo aut bos in mari.

Haec quum illi patres non ignorarent, si fuisset in illis mica 410
syncerae charitatis, nonne debuerant vltro subuenire puerili vel
inscitiae vel incogitantiae, et his admonere verbis? ‘Fili, stultum
est frustra niti, nec tu congruis huic instituto nec hoc institutum
tibi. Dum integrum est, aliud vitae genus delige. Vbique Christus
habitat, non hic tantum z sub quauis veste bene colitur pietas, si non 415
desit animus. Dabimus operam vt propiciis tutoribus et amicis
redeas in libertatem. Ita nec tu nobis futurus es oneri nec nos tibi
exitiost

Haec erat digna vere piis oratio. At nullus verbo monuit, quin
potius omnes machinas admouebant ne miser ille thynnus elaberetur 420
e nassa. Alius dicebat hunc esse Satanae morem, vt in tali articulo
omnes technas, omnes dolos admoueat, quo supplantet nouum
Christi tyronem: hunc conflictum si fortiter sustineret, caetera
fore prona atque etiam iucunda. Affirmabat idem ipsi vsu venisse
quondam, nunc sibi videri in paradiso viuere. Alius iniiciebat 425
scrupulum, ostendens ingens periculum ne diuus Augustinus iritatus
magnum aliquod malum immitteret ob contumeliam desertae vestis ;
atque huius rei commemorabat horrenda aliquot exempla: alius
inciderat in morbum immedicabilem, alius perierat ictus fulmine,
alius a vipera morsus interierat. Addebat vestem sumptam habere 430
tacitam professionem; nec apud Deum esse multo leuius crimen,
nec apud homines minus infamiae, quam si professus desciuisset.
Nullo non genere telorum vrgebant adolescentem, sed nullo grauiore
quam infamiae metu. ‘Nunc ’ inquiunt, ⁴ serum est resilire. Missa
est manus ad aratrum, non est fas in tergum respicere. Si vestem 435
multis testibus acceptam deposueris, semper eris hominum fabula.'
Hic apostatae vocabulum miris tragoediis exaggerabant. ‘ Quo
tandem ibis‘? ³ inquiunt. ‘Non poteris vnquam in bonorum virorum
venire conspectum. Et monachis eris execrabilis et prophanis
inuisus.’ Erat autem adolescentis ingenium virgineo quodam 440
pudore, vt mortem leuius horreret quam probrum. Ex altera

420. thynnus] Cf. Ep. 451. 7. 435. ad aratrum] Cf. Luke 9. 62.

