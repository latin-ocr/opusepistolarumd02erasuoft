396] ΤΟ WILLIAM WARHAM 215

Hieronymo quod olim in M. Tullio: cum quo si quem contulero per 120
se quantumuis disertum, repente velut obmutescere videtur, et cuius
linguam citra contentionem vehementer admiror, ad hunc compositus

et admotus elinguis videtur et balbus. Sin doctrinam exigas, queso

te, quem habet vel eruditissima Graecia sic absolutum in omni
doctrinae genere vt cum Hieronymo sit committendus? Quis 125
vnquam pari felicitate omneis totius eruditionis parteis coniunxit et
absoluit ⁸? Quis vnquam in tot linguis antecelluit vnus ‘? Oui tanta
historiarum, tanta geographiae, tanta antiquitatis noticia contigit
vnquam ‘? Quis vnquam sacrarum et prophanarum omnium littera·
rum et parem et absolutam scientiam est assecutus ⁶? Sin memoriam 150
examines, quis author seu vetus seu nouus quem ille non in promptu
habuerit? Quis angulus Diuinae Scripturae, quid tam abditum, quid
tam varium quod ille non velut in numerato habuerit? Sin indu-
striam, quis vnquam tantum aut euoluit aut scripsit voluminum?
Quis sic vniuersam Diuinam Scripturam edidicit, imbibit, concoxit, ¹35
versauit, meditatus est? Quis aeque sudauit in omni doctrinae
genere ἱ) Iam si morum sanctimoniam specteS, quis Christum spirat
viuidius‘? Quis docuit ardentius? Denique quis eum vita magis
expressit? Poterat hic vnus pro cunctis sufficere Latinis, vel ad
vitae pietatem vel ad theologicae rei cognitionem, si modo integer et 140
incolumis extaret.

At nunc haud scio an quisquam omnium tractatus sit indignius.
Bona pars vigiliarum illius intercidit. Quod superest non depraua-
t-um erat, sed prorsus extinctum et oblitteratum ; idque partim quidem
illitteratorum vitio scribarum, qui solent ex emendatis inemendata 145
describere, ex mendosis mendosiora reddere, praetermittere quod non
legunt, corrumpere quod non intelligunt, velut Hebraea Graecaque
vocabula quae frequenter intermiscet Hieronymus; sed multo
sceleratius a sacrilegis haud scio quibus studio detruncata permulta,
addita nonnulla, mutata plaeraque, deprauata, sordidata, confusa 150
pene omnia, vt vix vlla sit periodus quam eruditus inoffense possit
legere. Imo quod est pestilentissimum vitiandi genus, perinde quasi
parum esset tot insulsissimas nugas iuxta infantes atque ineruditas
in hominis eloquentissimi pariter ac doctissimi nomen ac titulum
contulisse, mediis illius commentariis passim admiscuerunt suas 155
naenias ne quis repurgare posset. Nam librum falso inscriptum
permulta sunt quae coarguant: caeterum fragmenta sparsim inter·
mixta, veluti frumento confusum lolium, quo tandem cribro repurget
aliquis ἱ) Atque haec omnia sic esse facta docebimus mox in operum
illius catalogo, tum secundi tomi duabus praefationibus ac censuris. 160

Commouit itaque me partim tam insignis ecclesiae doctoris non

129. & a: ac β.

