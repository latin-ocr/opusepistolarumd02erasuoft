586] TO THE DUKES OF SAXONY 583

quando libertatis exemplum in ipsos recidat. Sed multo magis ad
rem pertinet in his contemplari nomen illud imperii, quod et olim
orbi sacrosanctum augustumque fuit, et nunc etiamnum multorum
affectibus religiosum ac venerabile est cum nihil fere supersit praeter
inanem magni nominis vmbram, quam foedis initiis in mundum
irrepserit. Primum in Iulio scelerate, mox in Octauio, Lepido et
Antonio sceleratius. Quid non potest fortunae libido in rebus
humanis? Potestas ea quam postea diis aequauit hominum con-
sensus, impietate, cedibus, parricidiis, incestis, tyrannide condita
consecrataque fuit. His felicibus auspiciis cepit illa regibus totius
orbis adorata maiestas. Ac sceleratius fere propagata fuit quam
nata. Foeda barbarorum militum colluuies frequenter non suffragiis
sed insanis tumultibus dominum orbi dabat, nec alia fere succedendi
lex nisi mactato superiore. His auibus olim auspicabantur im·
perium ; quod nihilo secius tamen interim emendum erat quanti-
cunque inexplebili militum auariciae libuisset. Nec satis erat in
vnum seuire caput. Ad liberos, ad affines, ad amicos omneis crude-
lissima laniena proferebatur: ac sepenumero reciprocantibus, vt fit,
vindictae vicibus, quos viros, quas matronas effera immanitas indigne
laniabat! Sepe pluribus hinc et hinc imperium ad se trahentibus
miscebantur omnia. Ita semper ad nouum imperii successorem
totus terrarum orbis concutiebatur. Summa rerum in manibus erat,
non senatus, non populi Romani, sed mercenarii facinorosique militis.
Nec aliter imperare licuit, neque diutius imperare licuit, quam illis
beluis collibuisset, qui nec bonos nec malos principes diu ferre
poterant. Alius parcior erat, alius profusior, alius eruditior quam
vellent, alius matri obsequentior, alius militaris disciplinae tenacior,
alius imbellis, alius immodice bellator, alius in senatum propensior;
alii cognomen obstabat militi parum gratiosum, alii affinitas. Quam-
libet leuis causa satis erat istis ad iugulandum orbis principem.
Denique vt nihil esset causae, expediebat illis subinde mutare
principem. Insatiabilis habendi fames ad res nouandas incitabat.
Trucidabatur vt inutilis quem iam exuxerant, accersebatur alius qui
exhauriretur, mox et ipse trucidandus, Atque hisce rebus factum
est vt nonnullorum imperium paucis modo mensibus, nonnullorum
paucissimis etiam diebus finiretur: vt me quidem inter legendum
crebro subeat admiratio fuisse vllos quitum temporis vellent imperii

123. ad rem add. αθ. 124. his αγ ; iis 8². 126. est adel. αἳ. nihil
fere a: aliquot iam seculis non ita multum γ. 127. inanem α : illustrem 7.
132. totius orbis add. γ. 133. propagata a2’: propagataque αἱ. 134. fre-
quenter add. γ. 135. οι2 z insaniis a¹. fere add. γ. 136. olim <²7 :
omss. 138. -cunque add.a². 140. proferebatur αγε om. 6². 141. in·
digne <¹7² om. 6². 143. ο.2 : missebantur α’· 145. 12²: milites αι.
154. nouandas ‘²7² nouas 3². 159. tum temporis add. γ.

125

¹30

135

140

145

150

¹55

