421] ΤΟ WILLIAM BUDAEUS 255

commentarios scribi potuisse quam quo nobis ille minutae minutiae
scriptae sunt.

Atque haec qualiacunque λεπτολογήματα grauissimi‘theologi ample-
ctuntur, ex his se plurimum hausisse lucis fatentur; nisi forte mihi
blandiuntur tot integerrimi viri, quorum et nomina recenserem et
epistolas producerem, ni mihi vehementer displiceret κενοδοξία. Et
alioqui si me ipsum meo pede metiri velim, nihil nisi minutum susce-
pturus sum, ac defugiam onus paruis animis et paruo corpore maius.
Denique nescio quo modo magis arridet animo meo in nugis ad-
miscere seria quam in magnis rebus nugari. Et mihi videtur nihil
nugacius quam in his questiunculis, quibus theologi complures sibi dii
videntur, argutari ; ἔξεστι γὰρ πρὸς σέ γε ἀληθεύειν. Iam in hoc argu-
menti genere videor mihi superiores omneis, si non eruditione, certe
diligentia superasse. Hieronymus in emendatione Psalterii quam
multa pene friuola adnotauit! Nec mihi deero, si modo vita vires-
que suppetent. In Psalmum Beatus Vir praelusi. Paulum aggrediar.
Hieronymus prodibit totus renatus. Haec adeo magna sunt vt ob
quorundam inuidiam vix subsistam. Quam tibi magna videantur
nescio, certe maiora quam pro meis viribus et fateor et intelligo.
Verti ex Plutarcho libellos aliquot, in quo scriptore nihil mihi non
grauissimum esse videtur. Non grauaberis igitur explicare quas
λεπτολογίας a me vitari velis 3 vt certius hac in re tuum sequar con-
silium, quod vbique sequi non secus atque oraculum est animus.

De praefatione qua Nouum Testamentum Leoni dico, nihilominus
admiscens Archiepiscopum Cantuariensem Moecenatem meum, nae
tu probe coniectas. Istuc ipsum spectabam id temporis. Quod gra-
tularis ocio nostro et tuam deploras fortunam, ista quidem in re, mi
Budaee, longe lateque abs te dissentio. Libri tui satis testantur
Budaeo non omnino deesse ocium 3 quanquam et alioqui tam singu-
laris ista ingenii tui foelicitas ac foecunditas quamlibet multis occu-

pationibus sufficere possit. Porro liberis, vxori, reliquaeque curae
domesticae ego vnicam onrem meam oppono τὴν κατάρατον πενίαν,

quam nec adhuc humeris excutere possum, adeo τὸν μισοῦντα φιλεῖ.
Obsecro te per tuam immortalitatem, quae te tuosque omnes haud

dubia manet. vt magno infractoque animo qua cepisti pergas, et bonis
succurrere literis et tuae Galliae nunquam intermoriturum decus
eruditissimis tuis lucubrationibus parare. His interim contentus
esto. Ad reliqua rescribam simul atque loca relegero. Bene vale et
Erasmo, quod facis, saue.

Agitur hic apud Principem de inaurando me. Verum haud scio
qui fit vt mea sententia nusquam quam hic contemptiores sint bonae

104. sum B: sim 0². 107. complures aad. H. 121. Archiepiscopum
add. H. meum add. H. 133. parare B: parere N. 134. scribam C.

100

105

110

115

120

125

130

