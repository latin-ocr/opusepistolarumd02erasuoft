335] To LEO x 85

Turcis suscipiendi nec autor est Christus nec adhortatores Apostoli.
Vt demus vtrumque gerendum, certe maiore studio moliendum quod
indixit Spiritus ille coelestis quam quod instituerunt homines. Et
haud scio an, quemadmodum ipse Christus vna cum suis Apostolis
ac Martyribus beneficentia, patientia, sancta doctrina sibi subegit
Vniuersum orbem, ita rectius Turcas vitae pietate subacturi simus
quam armis 3 vt iisdem rationibus vindicetur Christianum imperium
quibus olim paratum esse constat. Quod si Vtrumque probandum
est (probandum autem procul dubio quicquid Romanus approbarit
senatus), neutra certe in re cessat inaudita tua pietas, pater beatissime,
quae simul et Christianae plebis religionem iam olim multis collapsam
modis et in dies magis ac magis collabentem saluberrimis, vt audio,
synodi constitutionibus sarcit ac restituit 3 et huiusmodi constitutioni·
bus, non quae quaestum aut dominandi libidinem aut tyrannidem
oleant, sed quae vere spiritum referant Apostolicum3 quas quiuis a
patribus non a dominis profectas possit agnoscere, in quibus piae
mentes ipsum Christum veluti loquentem venerentur.

Hac igitur via molitur sanctitas tua vt Christi Ecclesia veris ac suis
opibus locupletetur, vt sua praemineat gloria, vt sua polleat ditione ;
breuiter iis coelestibus donis cumuletur, quae nonnunquam tum
potissimum exuberant, cum caeteris illis destituimur maxime.
Quanquam nec alteram illam virtutis functionem videris negligere,
vt qui conciliandis omnium inter se principum animis componendis-
que Christianorum rebus pulcherrimam pariter ac tutissimam struis
viam ad impiam Turcarum gentem vel subigendam vel profligandam.
Non ferent aliquando Leonis nostri rugitum immanes illae beluae ;
sentient, sentient inuictum illud Leonis mansuetissimi robur quan-
tumuis truculentae ferae3 impares erunt Pontifici magis pietate
quam copiis armato ac numen etiam immortale secum in bella
trahenti. Video iamdudum, beatissime pater, quam ingens laudum
tuarum campus se nobis aperiat, sed longe impar est huius ingenioli
vis rebus tantis explicandis3 ad tam diuina facinora nostra non
aspirat eloquentia vel potius infantia. Atque vtinam hoc studium
detur eruditis omnibus vt velint, tum ea facultas vt possint, omnium
saeculorum memoria dignas Leonis decimi virtutes dicendi viribus
exaequare. Me quidem procul absterret tua celsitudo; quem enim
illa non absterreat? Et tamen nescio quo pacto mihi vehementer

184. certe A : vero α. 185. quae A z quo α. Christianae . . . olim A ε
Christianorum pietatem α. 186. et . . . collabentem aad. A. 186, 7. vt
audio. synodi add. A. 187. cotidie ante sarcit α. 187. huiusmodi . . .
197. vt qui aad. A. 197. componendisque. . . 198. rebus adel. A. 198. pariter
. . . struis A ε certissimam struit α. 201. sentient add. A. 202. im—
pares . . . 204. trahenti adcl. A. 204. beatissime pater add. A. 206. ex-
plicandis add. A. 207. vel potius infantia add. A. 208. tum (ald. A.

209. decimi aad. A. 210. quem . . . 211. absterreat add. A.

175

180

185

190

Ι95

200

205

210

